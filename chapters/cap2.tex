\chapter{Stage}
\label{cap:Stage}

\section{Visione aziendale}
\subsection{Offerte aziendali}
Per \textit{SyncLab}, i programmi di stage rappresentano uno strumento strategico per favorire l’innovazione interna e sostenere l’evoluzione continua delle competenze aziendali. L’azienda considera infatti l’inserimento di stagisti come un’opportunità per acquisire nuove conoscenze e approfondire aree emergenti dell’\textit{information technology}, integrando tali contributi all’interno dei progetti esistenti o esplorando tecnologie non ancora adottate.
Lo stage diventa così un mezzo per investigare soluzioni e idee che, a causa delle attività operative quotidiane, difficilmente verrebbero affrontate. Al tempo stesso, offre allo stagista un contesto professionale nel quale sviluppare nuove competenze e specializzarsi in ambiti di interesse. Questo modello è reso possibile da una rete consolidata di collaborazioni con università italiane ed estere, che garantisce un continuo scambio di conoscenze e talenti.

\begin{figure}[!ht]
    \centering
    \includegraphics[width=\textwidth]{../assets/collab.png} 
    \caption{Collaborazioni dell'azienda - Fonte: synclab.it}
\end{figure}

\newpage

I programmi di stage si articolano principalmente in tre aree:
\begin{itemize}
    \item \textbf{Integrazione}: gli stagisti contribuiscono al perfezionamento di software già in uso, intervenendo su funzionalità specifiche. Tale attività consente di ampliare la comprensione delle potenzialità delle soluzioni aziendali e di migliorarne progressivamente le performance.
    \item \textbf{Analisi} e \textbf{ottimizzazione}: questa area prevede una valutazione approfondita delle soluzioni software esistenti, con l’obiettivo di individuare inefficienze, proporre miglioramenti e ottimizzare i processi. L’approccio critico e analitico adottato permette di valorizzare al massimo il patrimonio tecnologico dell’azienda.
    \item \textbf{Innovazione}: in questo ambito gli stagisti svolgono analisi teoriche e sperimentazioni su tecnologie emergenti, con focus specifici allineati agli obiettivi strategici aziendali. Questa attività valuta il potenziale innovativo delle nuove tendenze e di identificare possibili applicazioni operative.
\end{itemize}

\begin{figure}[!ht]
    \centering
    \includegraphics[width=0.8\textwidth]{../assets/stage.png} 
    \caption{Contributo dei programmi di stage in SyncLab.}
    \label{fig:ciclo_stage}
\end{figure}
\subsection{Stage in azienda}
Gli stage presso \textit{SyncLab} rappresentano un investimento strategico bidirezionale, che riflette la duplice identità aziendale, orientata alla crescita interna e all'avanguardia tecnologica. I programmi sono concepiti come un ciclo continuo di apprendimento, dove l'azienda trae valore dalle competenze degli stagisti quanto questi ultimi traggono esperienza dall'organizzazione.
Questo approccio si manifesta attraverso due obiettivi fondamentali:
\begin{enumerate}
    \item \textbf{Formazione e inserimento di risorse qualificate:} Il programma di stage funge da canale primario per identificare e valutare talenti. L'azienda offre un'immersione pratica, consentendo loro di applicare le conoscenze accademiche a problemi reali. L'azineda valuta in modo approfondito il potenziale dei candidati, e gli stagisti che mostrano valore e impegno ricevono offerte di assunzione come membri effettivi del team. Questo garantisce all'azienda una \textit{pipeline} costante di nuove risorse già integrate nel proprio ecosistema.
    \item \textbf{Scouting tecnologico e acquisizione di nuove competenze:} Il programma di stage funge da banco di prova per l'innovazione continua, riducendo così i rischi associati all'adozione di nuove tecnologie. Attraverso questo meccanismo l'azienda rimane all'avanguardia e adatta le competenze consolidate a contesti tecnologici inediti.
\end{enumerate}

\subsection{Ruolo del tutor aziendale}
Durante il percorso di stage ogni stagista è assegnato a un tutor. Il tutor è una figura professionale che opera nello stesso ambito in cui lo stagista svolge le proprie attività costituendo di fatto un punto di riferimento. Il suo ruolo può essere descritto attraverso tre dimensioni principali:
\begin{itemize}
    \item \textbf{Guida}: il tutor fornisce indicazioni su come organizzare il lavoro, e predispone allo stagista materiali utili che possono aiutarlo alla comprensione delle tecnologie da utilizzare nel progetto.
    \item \textbf{Supporto}: il tutor offre una serie di suggerimenti o soluzioni possibili ai problemi incontrati, questo per impedire che il lavoro venga bloccato per lungo tempo e per permettere allo stagista un confronto con una figura preparata stimolando una soluzione concreta.
    \item \textbf{Supervisore}: il tutor fornisce \textit{feedback} allo stagista nella valutazione del lavoro svolto per verificarne la qualità e supportarlo al miglioramento. Questa attività è molto utile in quanto migliorativa nei confronti dello stagista per formarlo verso un percorso professionale.
\end{itemize}
Nel mio caso i dialoghi con il mio tutor sono stati molto importanti in quanto senza il suo confronto, e i suoi \textit{feedback}, difficilmente sarei riuscito nello sviluppo dell’applicativo. Anche i suggerimenti sull’architettura di sistema, l’organizzazione delle cartelle, e un grosso supporto all’analisi del problema sono state fondamentali per la progettazione dell’applicazione e nella comprensione dei vari componenti da utilizzare.



\section{Motivazione dello stage}
(in questa sezione evidenzio come lo stage sia stato parte di una strategia di scouting tecnologico per valutare la fattibilità e l'introduzione del framework in nuovi prodotti)

\textbf{WIP}


\section{Progetto proposto}
(in questa sezione descrivo il prodotto da realizzare proposto dall'azienda, parlando delle sfide preventivate ad inizio progetto e cosa dovevo realizzare)
\\
\textbf{WIP}

\section{Obiettivi e vincoli}
(in questa sezione descrivo gli obiettivi specifici del mio stage, specificando i rischi e le contromisure adottate per il conseguimento degli obiettivi)
\\
\textbf{WIP}

\section{Scelta dello stage}

\subsection{Motivazioni della scelta}
Ho conosciuto \textit{Synclab} nel mese di aprile attraverso una comunicazione telefonica, inizialmente ho rifiutato l'opportunità proposta poiché intendevo valutare altre possibilità. In seguito, durante il mese di giugno, ho deciso di ricontattare l’azienda, che mi ha presentato due proposte di progetto particolarmente interessanti: la prima riguardava lo sviluppo di un’applicazione con backend basato su Odoo ERP, mentre la seconda consisteva nella realizzazione di un’applicazione mobile sviluppata tramite il framework Flutter, dedicata alla generazione di wallet contenenti chiavi pubbliche e private.

Parallelamente, durante il periodo estivo avevo ricevuto ulteriori offerte di stage da altre aziende e stavo valutando alcune alternative per avviare un percorso lavorativo il prima possibile, consapevole che l’inizio effettivo dello stage sarebbe comunque avvenuto a settembre. 

Alla fine ho scelto di intraprendere il mio percorso in \textit{Synclab} per i seguenti motivi:
\begin{itemize}
    \item \textbf{Possibilità di lavorare da remoto}, condizione per me fondamentale poiché, dovendomi spostare frequentemente e non disponendo di un mezzo di trasporto personale, avrei avuto difficoltà a raggiungere quotidianamente la sede aziendale.
    \item \textbf{Elevato livello di autonomia offerto dal progetto}, trattandosi di uno \textit{scouting} tecnologico finalizzato alla valutazione dei punti di forza e delle criticità del framework Flutter. Ciò mi avrebbe permesso di affrontare un lavoro altamente esplorativo, con ampi margini decisionali.
\end{itemize}

\subsection{Obiettivi personali prefissati}
Nell'attuale contesto tecnologico, l’uso dei dispositivi mobili è divenuto parte integrante della vita quotidiana: la maggior parte delle persone possiede almeno uno smartphone, attraverso il quale comunica e accede a numerosi servizi. Tuttavia, molte applicazioni di messaggistica sono oggi controllate dalle \textit{big tech} e sia l’hardware sia il \textit{software} risultano sempre più gestiti da grandi compagnie e sempre meno direttamente dagli utenti.

L’introduzione della proposta di legge europea relativa al controllo delle chat e alla possibilità di analizzare i dati delle conversazioni ha ulteriormente alimentato in me domande sulla reale tutela dei dati personali e sensibili. Le chiavi private degli utenti, che idealmente dovrebbero rimanere sotto il loro esclusivo controllo, sono spesso memorizzate su server esterni per ragioni di praticità.

Da qui è nata la domanda che ha guidato parte della mia motivazione: esiste un modo per conservare le chiavi private in spazi realmente sicuri all'interno del dispositivo, garantendo una protezione efficace e impedendo l’accesso da parte di terzi?

Nello sviluppo dell’applicazione mi ero quindi posto i seguenti obiettivi:
\begin{itemize}
    \item Progettare un’applicazione capace di gestire i dati privati degli utenti in modo distinto rispetto a quelli pubblici, incrementandone la sicurezza complessiva;
    \item Apprendere lo sviluppo di applicazioni per dispositivi mobili attraverso l’utilizzo del framework Flutter;
    \item Acquisire i principi di crittografia necessari a consentire una comunicazione sicura tra due dispositivi mobili.
\end{itemize}

In conclusione, lo stage presso \textit{Synclab} costituiva per me un’importante occasione per approfondire i concetti di sicurezza informatica affrontati durante il percorso universitario e applicarli in un contesto reale, concreto e di grande rilevanza come il settore delle applicazioni mobili.